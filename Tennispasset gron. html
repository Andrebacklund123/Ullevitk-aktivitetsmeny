Tennispasset
Tennispasset är en av våra mest populära träningsaktiviteter. Vi vänder oss till vuxna spelare på olika nivåer som vill utveckla sitt tennisspel och samtidigt få motion i en social träningsform. Träningen leds av klubbens erfarna och utbildade tränare och bedrivs vanligtvis på två banor där upp till sex spelare tränar tillsammans under 60 minuter. Passen innehåller bland annat teknikträning, spelövningar, taktik och matchspel.

Spelnivåer
Tennispasset grön (nivå 1/5) – Om du har spelat lite eller aldrig är detta korrekt nivå för dig. Vi fokuserar på att lära dig tennisens grunder där grepp, svingar, fotarbete och förmågan att kunna kontrollera bollen är några av de saker som prioriteras. Målet är att du ska kunna få igång ett eget spel tillsammans med en annan spelare. För dig som deltar på grön nivå finns gratis tennisracketar att låna under dina första speltillfällen.

Flexibilitet
Varje vecka erbjuds ett flertal tennispass på olika dagar och tider. Du väljer själv hur ofta du vill träna och kan spela flera gånger i veckan eller bara då och då. Du bokar in dig pass för pass och binder därmed inte upp dig under en hel säsong.

Priser

1 speltillfälle: 260 kr
10-kort vardagar före 16.00 (endast medlem): 2000 kr
10-kort alla pass (endast medlem): 2100 kr